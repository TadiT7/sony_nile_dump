<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="ms"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Waranti terhad untuk Republik Rakyat China</title></head><body id=""><div class="header">Maklumat penting</div><h1>Waranti terhad untuk Republik Rakyat China</h1><div>
<p>Tertakluk pada syarat waranti terhad ini, Sony Mobile Communications AB, <span class="keep-together">221 88 Lund</span>, Sweden, atau syarikat gabungan tempatannya, menjamin peranti ini (termasuk telefon, tablet atau aksesori) bebas daripada kerosakan dari segi reka bentuk, bahan dan mutu kerja pada masa pembelian asal dibuat oleh pengguna dan untuk tempoh satu(1) tahun berikutnya. Semua aksesori asli yang dihantarkan bersama peranti akan dijamin berdasarkan dasar 3R mudah alih tempatan.</p>
<p>Jika, semasa tempoh waranti, peranti ini gagal beroperasi di bawah penggunaan biasa dan servis, disebabkan oleh kerosakan dari segi reka bentuk, bahan atau mutu kerja, pengedar Sony yang sah atau rakan kongsi servis, di negara/rantau lokasi anda telah membeli peranti tersebut, akan, mengikut budi bicara mereka, sama ada membaik pulih, mengganti atau membayar baik harga belian peranti mengikut terma, undang-undang pengguna dan dasar 3R mudah alih tempatan.</p>
<p>Sebahagian daripada tetapan peribadi, muat turun dan maklumat anda yang lain mungkin hilang apabila peranti anda dibaik pulih atau diganti. Pada masa ini, Sony mungkin dihalang oleh undang-undang yang berkenaan, peraturan lain atau sekatan teknikal daripada membuat salinan sandaran bagi muat turun tertentu. Sony tidak bertanggungjawab atas apa-apa kehilangan maklumat dalam apa jua bentuk dan tidak akan membayar balik kepada anda untuk apa-apa kehilangan tersebut. Anda hendaklah sentiasa membuat salinan sandaran semua maklumat yang disimpan pada peranti anda seperti muat turun, kalendar dan kenalan sebelum menyerahkan peranti anda untuk dibaik pulih atau diganti.</p>
<p>Jika Sony membaik pulih atau menggantikan peranti, pembaikan pulih untuk kerosakan tersebut atau peranti yang digantikan akan berada di bawah waranti untuk tempoh masa waranti asal yang berbaki atau untuk tiga puluh (30) hari dari tarikh pembaikan pulih, mana-mana yang lebih lama. Pembaikan atau penggantian mungkin melibatkan penggunaan unit pulih semula yang berfungsi dalam keadaan yang sama. Bahagian atau komponen yang digantikan akan menjadi harta Sony.</p>
</div>
               

            </body></html>