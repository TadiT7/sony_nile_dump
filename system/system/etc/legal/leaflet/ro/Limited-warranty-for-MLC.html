<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="ro"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Garanţia limitată pentru Republica Populară Chineză</title></head><body id=""><div class="header">Informaţii importante</div><h1>Garanţia limitată pentru Republica Populară Chineză</h1><div>
<p>Sub rezerva condiţiilor din prezenta garanţie limitată, Sony Mobile Communications AB, <span class="keep-together">221 88 Lund</span>, Suedia sau compania sa afiliată de pe plan local garantează că acest dispozitiv (inclusiv telefon, tabletă sau accesoriu) nu are defecte de concepere, de materiale şi de fabricaţie la momentul achiziţiei iniţiale de către consumator şi pe o perioadă ulterioară de un (1) an. Toate accesoriile originale livrate împreună cu dispozitivul vor fi garantate conform politicii 3R locale privind dispozitivele mobile.</p>
<p>Dacă, în perioada de garanţie, acest dispozitiv nu funcţionează în condiţii normale de utilizare şi de service din cauza defectelor de concepere, de materiale şi de fabricaţie, distribuitorii sau partenerii de service autorizaţi Sony din ţara/regiunea în care aţi achiziţionat dispozitivul vor repara, vor înlocui sau vor rambursa preţul de achiziţionare a dispozitivului, după cum consideră de cuviinţă, în conformitate cu condiţiile de utilizare, legislaţia privind drepturile consumatorului şi politica 3R locală privind dispozitivele mobile.</p>
<p>Este posibil ca anumite setări, elemente descărcate şi alte informaţii personale să se piardă atunci când dispozitivul este reparat sau înlocuit. În prezent, este posibil ca legislaţia, alte reglementări sau restricţii tehnice aplicabile să nu permită companiei Sony crearea unei copii de rezervă pentru anumite descărcări. Sony nu îşi asumă nicio responsabilitate pentru niciun fel de informaţii pierdute şi nu vă va despăgubi pentru nicio astfel de pierdere. Trebuie să creaţi întotdeauna copii de rezervă pentru toate informaţiile stocate pe dispozitiv, cum ar fi descărcări, calendar şi persoane de contact, înainte de a preda dispozitivul pentru reparare sau înlocuire.</p>
<p>Dacă Sony repară sau înlocuieşte dispozitivul, repararea defectului în cauză sau dispozitivul înlocuit va fi garantat pentru durata rămasă din perioada iniţială de garanţie sau timp de treizeci (30) de zile de la data reparării, indiferent care perioadă este mai lungă. Repararea sau înlocuirea poate implica utilizarea unor unităţi recondiţionate, cu funcţionalitate echivalentă. Piesele sau componentele înlocuite vor deveni proprietatea Sony.</p>
</div>
               

            </body></html>