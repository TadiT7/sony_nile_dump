<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="el"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Περιορισμένη εγγύηση για τη Λαϊκή Δημοκρατία της Κίνας</title></head><body id=""><div class="header">Σημαντικές πληροφορίες</div><h1>Περιορισμένη εγγύηση για τη Λαϊκή Δημοκρατία της Κίνας</h1><div>
<p>Υπό την αίρεση των προϋποθέσεων της παρούσας περιορισμένης εγγύησης, η Sony Mobile Communications AB, <span class="keep-together">221 88 Lund</span>, Sweden (Σουηδία) ή η τοπική θυγατρική εταιρεία της εγγυάται ότι αυτή η συσκευή (τηλέφωνο, tablet ή αξεσουάρ) δεν έχει ελαττώματα ως προς τη σχεδίαση, τα υλικά και την τεχνική αρτιότητα κατά το χρόνο της αρχικής αγοράς από τον καταναλωτή και για μια επακόλουθη περίοδο ενός (1) έτους. Όλα τα γνήσια αξεσουάρ που παραδίδονται με τη συσκευή θα καλύπτονται από εγγύηση με βάση την τοπική πολιτική κινητών συσκευών 3R.</p>
<p>Εάν, κατά τη διάρκεια της ισχύος της εγγύησης, η συσκευή αυτή αδυνατεί να λειτουργήσει υπό συνθήκες κανονικής χρήσης και λειτουργίας, εξαιτίας ελαττωμάτων στο σχεδιασμό, τα υλικά ή την τεχνική αρτιότητα, τότε οι εξουσιοδοτημένοι αντιπρόσωποι ή οι συνεργάτες σέρβις της Sony στη χώρα/περιοχή όπου αγοράσατε τη συσκευή, κατά τη διακριτική τους ευχέρεια, θα επισκευάσουν τη συσκευή, θα την αντικαταστήσουν ή θα επιστρέψουν το ποσό της τιμής αγοράς της συσκευής, σύμφωνα με τους όρους, τη νομοθεσία περί καταναλωτών και την τοπική πολιτική κινητών συσκευών 3R.</p>
<p>Ορισμένες από τις προσωπικές ρυθμίσεις, λήψεις και άλλες πληροφορίες σας μπορεί να χαθούν κατά την επισκευή ή την αντικατάσταση της συσκευής σας. Επί του παρόντος, η ισχύουσα νομοθεσία, άλλος κανονισμός ή τεχνικοί περιορισμού ενδέχεται να μην επιτρέπουν στην Sony να δημιουργήσει αντίγραφο ασφαλείας ορισμένων λήψεων. Η Sony δεν αναλαμβάνει καμία ευθύνη για οποιαδήποτε απώλεια πληροφοριών οποιουδήποτε είδους και δεν θα αποζημιώνει το χρήστη για οποιαδήποτε απώλεια τέτοιου είδους. Θα πρέπει πάντοτε να δημιουργείτε αντίγραφα ασφαλείας όλων των πληροφοριών που είναι αποθηκευμένες στη συσκευή σας, όπως λήψεις, στοιχεία του ημερολογίου και επαφές, προτού παραδώσετε τη συσκευή σας για επισκευή ή αντικατάσταση.</p>
<p>Εάν η Sony επισκευάσει ή αντικαταστήσει τις συσκευές, η επισκευή για το εν λόγω ελάττωμα ή η αντικατεστημένη συσκευή θα καλύπτεται από εγγύηση για τον υπολειπόμενο χρόνο της αρχικής περιόδου ισχύος εγγύησης ή για τριάντα (30) ημέρες από την ημερομηνία επισκευής, για όποιο χρονικό διάστημα είναι μεγαλύτερο. Η επισκευή ή η αντικατάσταση ενδέχεται να περιλαμβάνει τη χρήση λειτουργικά ισοδύναμων επισκευασμένων μονάδων. Τα μέρη ή τα εξαρτήματα που αντικαθίστανται θα περιέρχονται στην κυριότητα της Sony.</p>
</div>
               

            </body></html>