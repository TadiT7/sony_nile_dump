<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hr"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Ograničeno jamstvo za Narodnu Republiku Kinu</title></head><body id=""><div class="header">Važne informacije</div><h1>Ograničeno jamstvo za Narodnu Republiku Kinu</h1><div>
<p>U skladu s uvjetima ovog ograničenog jamstva tvrtka Sony Mobile Communications AB, <span class="keep-together">221 88 Lund</span>, Švedska ili njezino lokalno povezano društvo jamče da na ovom uređaju (priloženom telefonu, tabletu ili dodatnoj opremi) nema nedostataka u dizajnu, materijalu ni izradi u trenutku prve prodaje kupcu te da ih neće biti tijekom razdoblja od jedne (1) godine nakon toga. Sva originalna dodatna oprema isporučena s uređajem ima jamstvo određeno na temelju lokalnih pravila 3R za mobilne uređaje.</p>
<p>Ako tijekom jamstvenog roka, uz normalnu upotrebu i održavanje, uređaj prestane funkcionirati zbog nedostataka u dizajnu, materijalu ili izradi, ovlašteni distributeri ili servisni partneri tvrtke Sony u zemlji/regiji u kojoj ste kupili uređaj prema vlastitom će nahođenju popraviti ili zamijeniti uređaj ili vam vratiti iznos kupovne cijene proizvoda u skladu odredbama, zakonom o zaštiti potrošača i lokalnim pravilima 3R za mobilne uređaje.</p>
<p>Prilikom popravka ili zamjene uređaja može doći do gubitka nekih osobnih postavki, preuzimanja i drugih podataka. Zbog važećih zakona, drugih propisa ili tehničkih ograničenja, Sony možda neće moći izraditi sigurnosnu kopiju nekih preuzetih sadržaja. Sony ne odgovara ni za kakve izgubljene podatke bilo koje vrste te vam neće nadoknaditi štetu nastalu takvim gubitkom. Prije predaje uređaja radi popravka ili zamjene uvijek izradite sigurnosne kopije svih podataka spremljenih na uređaju, kao što su preuzeti sadržaji, kalendari i kontakti.</p>
<p>Ako Sony popravi ili zamijeni uređaje, jamstvo za popravak navedenog kvara ili zamijenjeni uređaj vrijedi tijekom preostalog vremena izvornog jamstvenog razdoblja ili trideset (30) dana od datuma popravka, što god je dulje. Popravak ili zamjena može podrazumijevati korištenje obnovljenog uređaja istovjetnih funkcija. Zamijenjeni dijelovi ili komponente postaju vlasništvo tvrtke Sony.</p>
</div>
               

            </body></html>