<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sr"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Ograničena garancija za Narodnu Republiku Kinu</title></head><body id=""><div class="header">Važne informacije</div><h1>Ograničena garancija za Narodnu Republiku Kinu</h1><div>
<p>U skladu sa uslovima navedenim u ovoj ograničenoj garanciji, kompanija Sony Mobile Communications AB,<span class="keep-together">221 88 Lund</span>, Švedska, ili njena lokalna podružnica, garantuje da ovaj uređaj (priloženi telefon, tablet ili pribor) nema grešaka u dizajnu, materijalu i izradi u trenutku kupčeve originalne kupovine i da ih neće imati u narednom periodu od jedne (1) godine. Za sav originalni pribor koji se dobija uz uređaj važi garancija na osnovu smernica za 3R za mobilne uređaje.</p>
<p>Ako u okviru garantnog roka, uz normalno korišćenje i servisiranje, ovaj uređaj prestane da funkcioniše zbog grešaka u dizajnu, materijalima ili izradi, ovlašćeni distributeri ili servisni partneri kompanije Sony u zemlji/regionu gde je uređaj kupljen, po sopstvenom nahođenju će ga popraviti, zameniti ili izvršiti povraćaj novca u iznosu kupovne cene uređaja u skladu sa odredbama, zakonom o potrošačima i lokalnim smernicama za 3R za mobilne uređaje.</p>
<p>Prilikom popravke ili zamene uređaja može da se dogodi da izgubite neka od ličnih podešavanja, preuzimanja i druge informacije. Moguće je da kompanija Sony trenutno ne može da pravi rezervne kopije određenih preuzimanja zbog ograničenja koja proizilaze iz važećih zakona i drugih propisa ili usled tehničkih ograničenja. Kompanija Sony ne preuzima odgovornost ni za kakve izgubljene informacije bilo koje vrste i neće vam nadoknaditi nikakav gubitak te vrste. Pre predaje uređaja radi popravke ili zamene, uvek treba da napravite rezervnu kopiju svih informacija koje čuvate na njemu, kao što su preuzimanja, kalendar i kontakti.</p>
<p>Ako Sony popravi ili zameni uređaje, za popravku odgovarajućeg kvara ili zamenjeni uređaj biće izdata garancija koja važi do isteka preostalog perioda originalnog garantnog roka ili trideset (30) dana od datuma popravke, koji god period bude duži. Pri popravci ili zameni mogu da se upotrebe i popravljene jedinice sa ekvivalentnom funkcionalnošću. Zamenjeni delovi ili komponente postaju svojina kompanije Sony.</p>
</div>
               

            </body></html>