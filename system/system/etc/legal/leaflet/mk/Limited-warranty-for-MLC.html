<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="mk"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Ограничена гаранција за Народна Република Кина</title></head><body id=""><div class="header">Важни информации</div><h1>Ограничена гаранција за Народна Република Кина</h1><div>
<p>Според условите од оваа ограничена гаранција, Sony Mobile Communications AB, <span class="keep-together">221 88 Lund</span>, Шведска или нејзината локална филијала гарантираат дека уредот (телефонот, таблетот или додатокот) е без дефекти во дизајнот, материјалот и изработката при првичното купување од страна на потрошувачот и во периодот од една (1) година потоа. Сите оригинални додатоци доставени со уредот ќе имаат гаранција согласно локалните правила за мобилен 3R.</p>
<p>Ако за време на гарантниот рок уредот не работи при нормално користење и сервисирање поради дефект во дизајнот, материјалите или изработката, овластените дистрибутери или сервисни партнери на Sony во државата/регионот каде што сте го купиле уредот, со нивна дискреција, или ќе го поправат или заменат или ќе ви го рефундираат платениот износ за уредот во согласност со условите, законот за потрошувачи и локалните правила за мобилен 3R.</p>
<p>Некои од вашите лични поставки, преземања и други информации може да се изгубат при поправање или заменување на уредот. Моментално, одредени закони, други регулативи или технички забрани не му дозволуваат на Sony да прави резервни копии на одредени преземања. Sony не одговара за изгубените информации од каков било вид и нема да ви надомести загуба од таков вид. Секогаш треба да правите резервни копии од сите информации зачувани во уредот, како што се преземања, календар и контакти, пред да го предадете на поправка или замена.</p>
<p>Ако Sony ги поправи или замени уредите, за поправениот или заменетиот уред, гаранцијата важи за времето кое преостанува во оригиналниот гарантен рок или триесет (30) дена од датумот на поправката, во зависност од тоа што е подолго. Поправката или замената може да вклучува користење на функционално еквивалентни обновени единици. Заменетите делови или компоненти ќе станат сопственост на Sony.</p>
</div>
               

            </body></html>