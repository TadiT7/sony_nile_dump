<?xml version="1.0" encoding="utf-8"?>
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sv"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright "/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/mltr.css"/><link xmlns="" rel="stylesheet" type="text/css" href="../styling/legal_mcommon.css"/><title>Begränsad garanti för Folkrepubliken Kina</title></head><body id=""><div class="header">Viktig information</div><h1>Begränsad garanti för Folkrepubliken Kina</h1><div>
<p>Enligt villkoren för den här begränsade garantin garanterar Sony Mobile Communications AB, <span class="keep-together">221 88 Lund</span>, Sverige, eller dess lokala dotterbolag, att den här enheten (mobil, surfplatta eller tillbehör) är fri från fel i design, material och utfört arbete vid den tidpunkt då den ursprungligen köps av en konsument och under en därpå följande period om ett (1) år. Alla originaltillbehör som medföljer enheten omfattas av en garanti enligt den lokala 3R-policyn för mobiltelefoner.</p>
<p>Om det under garantiperioden, vid normal användning och service, uppstår fel på enheten som beror på brister i design, material eller utfört arbete, ska Sonys auktoriserade återförsäljare eller servicepartner i det land/den region där du köpte enheten efter egen bedömning antingen reparera eller byta ut enheten eller återbetala inköpskostnaden för enheten i enlighet med villkoren, konsumentlagstiftning och den lokala 3R-policyn för mobiltelefoner.</p>
<p>Vissa av dina personliga inställningar, hämtningar och annan information kan gå förlorade när enheten repareras eller byts ut. För närvarande kan gällande lag eller annan förordning eller teknisk begränsning förhindra Sony från att göra en säkerhetskopia av vissa hämtningar. Sony tar inget ansvar för eventuell förlorad information av något slag och du kommer inte att gottgöras för sådan eventuell förlust. Du ska alltid göra säkerhetskopior av all information som lagrats på enheten, t.ex. hämtningar, kalender och kontakter, innan du lämnar in enheten för reparation eller utbyte.</p>
<p>Om Sony reparerar eller byter ut enheterna täcks reparationen av defekten ifråga eller den nya enheten av originalgarantin under den återstående garantitiden eller i trettio (30) dagar från och med reparationsdatumet, beroende på vad som är längst. Reparation eller ersättning kan omfatta att använda funktionellt likvärdiga reparerade enheter. Utbytta delar tillfaller Sony.</p>
</div>
               

            </body></html>